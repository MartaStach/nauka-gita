<!DOCTYPE html>

<html lang="pl">
    <head>
        <meta charset="utf-8">
        <title>Wiersz</title>
        <script src="https://kit.fontawesome.com/d4ce48014d.js" crossorigin="anonymous"></script>
        <link rel="preconnect" href="https://fonts.googleapis.com">
        <link rel="preconnect" href="https://fonts.gstatic.com" crossorigin>
        <link href="https://fonts.googleapis.com/css2?family=Noto+Sans:ital,wght@0,300;0,500;1,500&display=swap" rel="stylesheet">
        <link rel="stylesheet" href="../css/style.css">
    <body>
        <section class="poem">
            <div class="container">
                <div class="poem-title">
                    <h2>Trzy róże</h3>
                    <h1 class="title">Dusza w niebiosach</h1>
                    <h3>Bolesław Leśmian :)))</h2>
                </div>
                <div class="poem-text">
                    <i class="fa-brands fa-pagelines"></i>
                    <p>Przybyła dusza na klęczkach do nieba w bożą obczyznę,<br>                            
                        Nie chciała patrzeć na gwiazdy i na wieczności pierwszyznę.</p>
                    <p>Nie chciała ulec weselu, ni nowym jaśnieć obliczem,<br>
                        Ani wspominać nikogo, ani zapomnieć o niczem.</p>
                    <p>I rozpuściła warkocze, i pomyślała w błękicie,<br>
                        Że w niekochanych objęciach przemarnowała swe życie.</p>
                    <p>Bez zdrady i bez oporu, starannie kryjąc swą ranę,<br>
                        Pieściła usta nielube i oczy niemiłowane. </p>
                    <p>I trwała dla nich bezwolna, i kwitła dla nich bezduszna,<br>
                        I przezywała je — losem, i była losom posłuszna.</p>
                    <p>A nie kochała tak tkliwie, a nie kochała tak czule,<br>
                        Że nikt w jej jasnym uśmiechu nie trafił myślą na bóle.</p>
                    <p>Lecz teraz nagle pojęła, że wobec Boga i nieba<br>
                        Już nic nie wolno ukrywać i nic ukrywać nie trzeba.</p>
                    <p>Śmierć w niej obnaża pośpiesznie prawdę tak długo tajoną,<br>
                        Tą prawdą skrzą się źrenice, tą prawdą błyska się łono!</p>
                    <p>I dusza lękiem spłonęła, że wkrótce po jej pogrzebie<br>
                        Przyjdzie w ślad za nią kochanek, aby odnaleźć ją w niebie.</p>
                    <p>Wyciągnie ku niej ramiona, ziemskiej wyzbyte rozpaczy,<br>
                        I zajrzy w oczy, i dawne jej niekochanie zobaczy.</p>
                </div>
            </div>
        </section>

    </body>
</html>
